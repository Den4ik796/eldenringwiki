 <!DOCTYPE html>
<html>
    <head>
        <meta charset="utf-8">
        <title>Сюжет</title>
        <link rel="stylesheet" href="styles.css">
    </head>
<body>
<h1>Сюжет</h1>
<center><iframe width="560" height="315" src="https://www.youtube.com/embed/gGtKJ_5ZOYg?si=TsefBc5pXj9Vs4_q" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe></center>
<h2><center>Світ гри</center></h2>
<div><p>Дія Elden Ring відбувається в Проміжних Землях, якими колись правила королева Маріка Вічна. Божество Порядку, відоме як Вища Воля, дало Маріці Старший Перстень, щоб вона правила Проміжними Землями. В столиці, Лейнделлі, виросло Ерддерево як втілення Старшого Персня. Але королева не була цілком задоволена даром і забрала зі Старшого Персня Руну Смерті, яку сховала під охороною свого брата Малікета. Відтоді в її володіннях не стало звичайної смерті, а замість того душі померлих ставали частиною Ерддерева.

Чоловік Маріки, смертний герой Ґодфрі, почав війну проти велетнів, які загрожували спалити Ерддерево. Маріка прагнула, щоб Ґодфрі та його нащадки стали сильнішими, ведучи війни за межами Проміжних Земель. Тому коли Ґодфрі переміг, Маріка вигнала його з Проміжних Земель і герой втратив благодать, ставши першим Затьмареним. Потім Маріка одружилася з Радаґоном — своєю чоловічою половиною. Дочка Радаґона від попереднього шлюбу, принцеса Ранні, підлаштувала вбивство дітей Маріки. Вона підіслала вбивць, які викрали частинку Руни Смерті, що дозволило їм убивати напівбогів. Вбити вдалося лише принца Ґодвіна, чия душа була знищена, проте тіло лишилося, отруюючи Ерддерево. Це поклало початок існуванню «тих, хто живе у смерті» — рухомих мерців. Після загибелі Ґодвіна королева розчарувалася в Вищій Волі та розбила Старший Перстень на Великі Руни. За володіння ними вцілілі діти королеви почали боротьбу, в якій ніхто не міг досягнути перемоги. Проміжні Землі занепали та розпалися на окремі королівства.

Вигнанці, що втратили благодать Персня, знані як Затьмарені, прагнуть знайти всі Великі Руни, відновити Старший Перстень і отримати титул Старшого Лорда, котрий буде гідний правити всіма Проміжними Землями.</p></div>
<h2><center>Дія</center></h2>
<div><p>У центрі сюжету Elden Ring — один із багатьох вигнанців Затьмарених, що отримує «запрошення» в Проміжні Землі, коли до нього прилітає іскра Ерддерева. Герой прибуває до Проміжних земель в надії відновити Старший Перстень і стати наступним Старшим Лордом. Він стикається з чудовиськом Прищепленим Сціоном, в бою з яким ледве не гине. Затьмареного знаходить молода жінка Меліна, яка зауважує, що той не має супутниці, яка б давала настанови. Меліна пропонує Затьмареному стати його супутницею, а той повинен взамін супроводити її до Ерддерева, де Меліна зможе виконати своє таємниче призначення.

Коли герой здобуває перші успіхи, Меліна відводить його до Круглого столу, де збираються інші Затьмарені. Згодом Меліна знайомить його з божественним благодійником Круглого столу — Двома Пальцями. Герой дізнається, що після розбиття Старшого Персня та зникнення королеви Маріки її діти-напівбоги забрали собі Великі Руни, шматочки Старшого Персня, і тепер воюють один проти одного. Останніми відомими володарями Великих рун є Ґодрік Прищеплений, Генерал Радан, Претор Рікард, Морґотт Милостивий, Маленія Клинок Мікелли та Реннала з Повного Місяця.

Затьмарений подорожує Проміжними Землями, борючись із напівбогами та забираючи їхні Старші Руни. Коли їх зібрано достатньо (принаймні дві), Два Пальці доручають Затьмареному вирушити до Ерддерева, щоб протистояти напівбогу Морґотту та вирішити в дереві долю світу. Зазнавши поразки, Морґотт стверджує, що Ерддерево не дозволить нікому ввійти всередину себе. Шлях виявляється перекритий гіллям, але Меліна радить знайти в горах велетнів Полум'я Руїни, здатне спалити його. Два Пальці залишають за Затьмареним вибір: продовжувати план Меліни та отримати Полум'я Руїни, або визволити ув'язнених Трьох Пальців, щоб отримати Несамовите Полум'я.

Коли герой готовий пройти в Ерддерево, Меліна чи Три Пальці переносять його в летюче місто Фарум Азула, де Затьмарений перемагає Малікета й отримує Руну Смерті.

Якщо герой добув Полум'я Руїни, то Меліна жертвує собою, щоб підпалити ним Ерддерево. Якщо ж Затьмарений звільнив Трьох Пальців, то Меліна покидає Затьмареного, лишаючи місію спалення Ерддерева Несамовитим Полум'ям героєві. Затьмарений входить у Ерддерево, де бореться з Ґедеоном Офніром Всезнаючим, а також із Першим Старшим Лордом Ґодфрі. Всередині він стикається з Радаґоном, який зливається з останками королеви, а також протистоїть богоподібному Старшому Звіру. Перемігши обох ворогів, Затьмарений знаходить на останках королеви Маріки останню необхідну частину Старшого Персня. Залежно від дій Затьмареного, в грі можливі шість різних кінцівок.</p></div>
<h2><center>Кінцівки</center></h2>
<ol>
    <li>Епоха Розбиття — стандартна кінцівка Elden Ring, яка настає, якщо перемогти принаймні двох лордів і виконати лише основні сюжетні завдання. Затьмарений поєднує воєдино зібрані Великі Руни, включно з Руною Смерті, та стає Старшим Лордом Проміжних Земель, у які повернувся природний хід подій.</li>
    <li>Епоха Народжених Сутінками — потребує регулярного спілкування з Фією біля Круглого столу та виконання завдань принцеси Ранні. Фія добровільно помре біля останків Ґодвіна, давши створену нею Руну Полагодження Принца Смерті, котра узаконює місце «тих, хто живе у смерті» в світобудові. Затьмарений стає правителем Проміжних Земель, які вкриває вічний туман.</li>
    <li>Благословення відчаю — потребує укладення угоди з Гноєїдом біля Круглого столу, виконання якої приведе до створення Руни Впадіння Прокляття. Гноєїд покидає героя, а Затьмарений стає Старшим Лордом, але Проміжні Землі, попри повернення Руни Смерті на місце, виявляються осквернені отруйними випарами.</li>
    <li>Епоха Порядку — настає, якщо крім збору всіх Великих Рун виконати квест Коріна, що зустрічається біля Круглого столу, та Золотої Маски. Герой отримує Руну Відновлення Досконалого Порядку, знайдену Золотою Маскою, яку може використати в фіналі (на відміну від інших, вона не дає героєві жодних бонусів, а тільки змінює кінцівку гри). Проміжні Землі відроджуються згідно задуму Вищої Волі і в них знову настає божественний порядок, включно з остаточною смертю.</li>
    <li>Лорд Несамовитого Полум'я — настає, якщо герой цілеспрямовано порушує прядок і приймає Несамовите Полум'я в себе. Він спалює Ерддерево, а з ним і Проміжні Землі, повертаючи світ до первісного стану хаосу.</li>
    <li>Епоха Зірок — потребує виконати завдання принцеси Ранні, що мешкає в Озерній Ліурнії. Затьмарений добуває Перстень Темного Місяця та віддає його принцесі. Після битви з фінальним босом герой може прикликати Ранні, вона звільняє ув'язнені в Ерддереві душі, а Затьмарений стає її консортом. Настає тисячолітня ніч, в якій душі готуються до переродження.</li>
</ol>
</body>
</html>