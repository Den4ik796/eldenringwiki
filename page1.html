<!DOCTYPE html>
<html>
    <head>
        <meta charset="utf-8">
        <title>Ігровий процес</title>
        <link rel="stylesheet" href="styles.css">
    </head>
<body>
    
<center><iframe width="560" height="315" src="https://www.youtube.com/embed/XLVp8SqMoiM?si=-TcfOjGuUjvffwdD" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe></center>

    <h1><center>Ігровий процес</center></h1>
    <h2><center>Однокористувацька гра</center></h2>
<div><p>Elden Ring являє собою action/RPG від третьої особи з великою кількістю способів битви з ворогами — навіть більшою, ніж у серії Souls, за допомогою великої кількості різноманітної зброї та чарівних предметів. Хоча гра не має прямого зв'язку з цією серією, з точки зору ігрового процесу вона більшою мірою заснована на Dark Souls. Подібно до Souls, сетинґ Elden Ring являє собою фентезі в західному стилі. В порівнянні з Sekiro: Shadows Die Twice, попередньою грою студії, Elden Ring більше акцентується на RPG-елементах та менше— на action; на відміну від Sekiro, де під керуванням гравця перебуває заздалегідь визначений герой, в Elden Ring гравець може створити та налаштувати свого унікального персонажа. Elden Ring не має рівнів складності, гра однакова і для новачків і для ветеранів жанру. Проте на свій ризик гравці вільні вирушати в необов'язкові небезпечні локації, щоб отримати насиченіший сюжет і цінні предмети.

Протагоністи гри називаються Затьмареними. На початку пропонується обрати клас персонажа, чоловічу чи жіночу статуру, вік, деталі зовнішності, походження та особливий стартовий предмет. Головні атрибути персонажа — це: міць (визначає запас здоров'я), розум (запас очок зосередження, потрібні для чаклування), терплячість (впливає на витривалість, яка витрачається на бойові прийоми), сила (визначає шкоду від завданих атак), спритність (дозволяє краще користуватися озброєнням і швидше чаклувати), інтелект (впливає на ефективність заклять), віра (визначає силу заклять, які не вивчаються, а даються спеціальними предметами) та аркани (впливає на шанс знайти цінніші предмети).

З собою Затьмарений носить пляшечки зі сльозами. Пляшечки багряних сліз поповнюють здоров'я, блакитних — очки зосередження. Крім того споживання різних харчів і зіль тимчасово збільшує атрибути персонажа, накладає чи знімає особливі ефекти. Запас витривалості поповнюється автоматично, коли герой не витрачає його.

Система бою передбачає використання холодної зброї, луків/арбалетів та магії. При цьому враховується стійка: якщо головний персонаж успішно блокує ворожу атаку, то ворог втрачає бойову стійку, стаючи вразливим; якщо ж удар не блокується, то вразливішим стає сам Затьмарений. В Elden Ring крім відкритого бою є механіки приховування — персонаж здатен рухатися у високій траві, присівши, щоб підкрастися до ворогів і завдати їм посиленої атаки. Протагоніст може користуватися їздовою твариною Потоком, щоб пересуватися швидше та застрибувати у важкодоступні місця. Потік прикликається спеціальним свистком і має власний запас здоров'я, проте не може остаточно загинути. Деяких переможених ворогів можна прикликати як помічників у бою за допомогою попелу духів. Інші гравці здатні приєднатися до чужої гри як союзники чи суперники. Для попередження зустрічей з вороже налаштованими гравцями, пропонується допускати тільки деяких, з якими попередньо потрібно поділитися кодом доступу.

З переможених ворогів випадають корисні предмети та руни, що слугують валютою. Крім того їх можливо знайти як скарби. Руни витрачаються як на покупку інших предметів у торговців, так і для збільшення параметрів персонажа. Якщо Затьмарений гине, руни лишаються в місці смерті і їх потім можна звідти забрати. Але якщо померти дорогою туди, руни будуть втрачені. Розвиток персонажа відбувається в спеціальних Місцях втраченої благодаті, що також слугують точками збереження прогресу. Відпочивши в такому місці, Затьмарений відновлює запас здоров'я та витратних матеріалів, але вороги в навколишній місцевості при цьому респавняться. Коли Затьмарений гине, він відроджується в останньому відвіданому Місці втраченої благодаті чи біля спеціальних статуй між ними (пропонується обрати місце). Також там пропонується використати деякі чарівні предмети, що дають додаткові ефекти. За допомогою ковальських каменів удосконалюється сама зброя. Багато зіль і боєприпасів, як-от дротики чи стріли, можна виготовити самотужки з зібраних складників.

Elden Ring — гра з відкритим світом; Хідетака Міядзакі описував своє розуміння цього терміну як «великий відкритий простір», де гравці вільні з самого початку вирушити в будь-яку локацію. Невід'ємну частину гри складають бої з унікальними босами. На відміну від багатьох рольових відеоігор, в Elden Ring немає мирних поселень із дружніми неігровими персонажами — в спустошених війнами Проміжних Землях є тільки руїни. У грі діє зміна для та ночі, в нічний час з'являються інші вороги, а денні можуть ставати небезпечнішими.

Коли гру пройдено, пропонується почату Нову гру+, в яку переноситься вся добута зброя, броня та спорядження, а винагорода за переможених ворогів зростає, але при цьому вони стають сильнішими та стійкішими.

    </p></div>

<h2><center>Багатокористувацька гра</center></h2>
<div><p>
В оновленні Colosseum Update було додано 3 арени для PvP-боїв (гравців проти гравців). Щоб брати участь у дуелях на аренах, потрібно знайти їх усі на карті світу: Колізей Лімгрейва, Колізей Каеліда та Королівський Колізей. В Колізеї Лімгрейва заборонено прикликати духів на підмогу, тоді як у Колізеї Каеліда дозволено. Королівський Колізей потрібно знайти, щоб розблокувати багатокористувацький режим, але бої між гравцями на ньому не проводяться. Пропонується 3 режими:

</p></div>
<ol>
    <li>Об’єднаний бій (United Combat): гравці об'єднуються в дві команди по 2, 4 чи 6 учасників у кожній. Бій триває 5 хвилин, перемога присуджується команді, що здобула найбільше вбивств суперників. Загиблі відроджуються. Дозволено користуватися пляшечками для відновлення здоров'я та очок зосередження.</li>
    <li>Бойова ордалія (Combat Ordeal): беруть участь 6 учасників, де кожен повинен боротися з іншими. Переможцем стає той, хто вб'є найбільше суперників до кінця раунду. Загиблі відроджуються. Дозволено користуватися пляшечками для відновлення здоров'я та очок зосередження.</li>
    <li>Дуель (Duel): бій, де двоє гравців змагаються один проти одного. Гравець, який вб'є свого суперника, стає переможцем. У цьому режимі не можна відроджуватися та поповнювати здоров'я і очки зосередження.</li>
<ol>
</body>
</html>